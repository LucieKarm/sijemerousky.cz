[English version](https://en.sijemerousky.cz/)

# Šijeme roušky pro nemocnice, sociální pracovníky a pečovatele

## v Brně a okolí

Jednorázové roušky nejsou a ti, kdo se starají o ohrožené lidi, nemají sebe ani je jak chránit. Proto šijeme roušky, shromažďujeme je, dezinfikujeme, balíme a rozdáváme tam, kde jsou třeba. Pokud jste terénní pracovníci, pracujete v sociálních službách nebo zdravotnictví a potřebujete roušky, [ozvěte se nám](https://docs.google.com/forms/d/e/1FAIpQLScT2zbyMPZp4LBdd6X_dBT3eAm15iF6gO4dS5KwYaPchdvWbA/viewform?usp=sf_link).

**Není v našich silách šít pro jednotlivce, přednost mají organizace, které pečují o ohrožené lidi. Děkujeme za pochopení.**

**Aktuálně:** Aktuálně rozvážíme roušky i materiál **jen po Brně**. Pokud nám chcete poslat roušky, dejte je prosím do průhledného obalu a Česká pošta nám je doručí [zdarma](https://www.ceskaposta.cz/-/ceska-posta-zdarma-prepravuje-rousky). 

Pokud nejste z Brna, primárně prosím šijte pro své sousedy a sousedky, pro vlastní obec a okolí, pro oblastní nemocnice, domovy seniorů a oblastní sociální služby. Nezapomínejte roušky vyvařit a přežehlit a zabalit, než je předáte.

## Dochází nám materiál, můžete nějaký darovat?
- [Zaregistrujte se](https://docs.google.com/forms/d/e/1FAIpQLSdmHxPWY3-xusaqLa7ixAWq3ss5JsBEoZo0ldEgsnW3hOFj3g/viewform?usp=sf_link) prosím a my k vám pro látky pošleme řidiče. 
- **Není možné vyměňovat látky za ušité roušky.** Děkujeme za pochopení.
- **Při předávání mějte vždy na obličeji nasazenou roušku**, buďte prosím ohleduplní vůči řidičům!

## Pomozte nám v šicí dílně!
Za poslední týden vzniklo v Brně a okolí několik dobrovolnických šicích dílen, kam pořízený materiál na výrobu roušek následně poputuje. 
- Aktuálně je můžete najít na adresách:
- Husa na provázku, Zelný trh 9
- Podaná kavárna, Hilleho 5
- Industra, Mastná 9
- IQ Roma, Bratislavská 7
- Divadlo Polárka, Tučkova 34
- Brno šije, Veveří 39 
- Galerie OFF FORMAT, Gorkého 41

Všude jsou připravené stroje, materiál i lidé, kteří vás zaučí. [Přijďte nám pomoct!](https://www.ced-brno.cz/rousky) 

## Chci šít doma, přivezte mi materiál
- Pokud jste z Brna, [napište nám](https://docs.google.com/forms/d/e/1FAIpQLSdmHxPWY3-xusaqLa7ixAWq3ss5JsBEoZo0ldEgsnW3hOFj3g/viewform?usp=sf_link), materiál vám dovezeme. Z každých 5 ušitých roušek je jedna vaše. 
- Je vás spousta, co pomáháte. Snažíme se vám ozvat co nejdříve, **ale může to trvat i dva dny**. Děkujeme za pochopení.

## Mám ušité roušky, kam s nimi dál?
- Pro roušky si přijedeme, abyste nemuseli chodit ven. [Dejte nám vědět](https://docs.google.com/forms/d/e/1FAIpQLSdmHxPWY3-xusaqLa7ixAWq3ss5JsBEoZo0ldEgsnW3hOFj3g/viewform?usp=sf_link), a ozveme se vám.
- **Při předávání mějte vždy na obličeji nasazenou roušku**, buďte prosím ohleduplní vůči řidičům!
- Pokud nejste z Brna, můžete roušky [poslat skrze Českou poštu zdarma](https://www.ceskaposta.cz/-/ceska-posta-zdarma-prepravuje-rousky).

## Chci pomoct, ale nebudu šít
- Vytiskněte tento [návod](https://drive.google.com/file/d/1jOadZlnYxfrnmT8MQqnZtCpBY7mKhgs1/view?usp=sharing) a vyvěste jich pár po ulicích, ať se informace dostanou k co nejvíce lidem.
- Ušité roušky potřebujeme svážíme auty k dezinfekci, do domácností rozvážíme materiál k šití. [Dobrovolnící sem!](https://forms.gle/gsR5SUx9Ep1wG3bt7)
- Přispějte nám na transparentní účet 2701786666/2010, do zprávy pro příjemce uveďte: sijemerousky
- Pomoct nám můžete také skrz kampaň [Daruj roušku](https://www.darujme.cz/projekt/1202799?fbclid=IwAR3l5Kg2ZZ-FWkN_-YkxEJphsGRObclgm0yS6nTmMji0dYivKiHGY0TvTQU#informace). Vybrané peníze používáme na nákup materiálu.

## Všechno o roušce
- Rozhodně [má smysl nosit vlastnoručně vyrobenou roušku](https://www.okoronaviru.cz/nosit-vlastnorucne-usitou-rousku-ma-smysl-nepodcente-jeji-material-a-sterilizaci/), alespoň částečně tak chráníte své okolí.
- [Jak s ní zacházet](https://scontent-prg1-1.xx.fbcdn.net/v/t1.15752-9/89870226_237727443933011_1964651537363894272_n.jpg?_nc_cat=105&_nc_sid=b96e70&_nc_ohc=dVfo8V14Zp4AX8Dj61Y&_nc_ht=scontent-prg1-1.xx&oh=dbc6920533f1e772bf43a4f1ca86ea3f&oe=5E93B966), aby byla co nejúčinnější?
- Pozor, nedávejte roušky "sterilizovat" do mikrovlnky, mohou začít hořet!

### Jak si mohu roušku ušít?
- Látky i šňůrky musí být ze **100% bavlny**, aby šla vyvařit, vydezinfikovat a znovu použít.
- Šít můžete například podle [tohoto návodu](https://drive.google.com/file/d/1jOadZlnYxfrnmT8MQqnZtCpBY7mKhgs1/view?usp=sharing).
- Látky není potřeba předem vysrážet, nitě mohou být i polyesterové.

_________________________________________________________________________________

**Kontakt:** [sijemerousky@gmail.com](mailto:sijemerousky@gmail.com)

Každý den od 8 do 18 hodin funguje infolinka na čísle 542 123 425


